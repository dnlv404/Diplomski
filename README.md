# PRIMENA PYTHON PROGRAMSKOG JEZIKA U REGRESIONOJ ANALIZI TRŽIŠTA NEKRETNINA
Nekretnine su imovina koja se kupuje i od strane investitora, ali i od strane fizičkih lica, 
te zbog toga ovo tržište izaziva interesovanje i praćeno je od strane velikog broja ljudi. 
U uslovima ekonomske nestabilnosti izazvane pandemijom virusa Covid-19, cene 
nekretnina  zabeležile su povećan rast, što može ukazivati na  to  da  investitori  smatraju 
da je tržište nekretnina sigurno za ulaganje kada većina tržišta beleže pad, te bi se nagli 
skok  cena  nekretnina  mogao  povezati  i  sa  preusmeravanjem  investicija  na  tržište 
nekretnina. Zbog svega navedenog veoma  je  važno  analizirati  tržište  nekretnina, 
odnosno faktore koji utiču na kretanje  cena,  odrediti  način na koji utiču na cene,  kao  i 
njihovu značajnost pri formiranju cena nekretnina na tržištu.
## Pregled
U  ovom  radu  biće analizirano  tržište nekretnina, odnosno kratak istorijat ovog tržišta,  kretanje  cena,  kao  i  faktori  koji  utiču  na  cene.  Nakon  toga  biće  sagledana 
primena programskih jezika u ekonometrijskoj analizi, odnosno prednosti Python programskog jezika. Na kraju rada, biće  analizirano tržište  nekretnina  primenom regresione  analize  u  Python  programskom  jeziku.  Regresiona  analiza  obuhvata  veliki 
broj modela kao što su linearna regresija, polinomska regresija, Ridge  regresija,  Lasso regresija itd. Od tradicionalnih regresionih modela biće primenjena linearna regresija, a 
pored nje biće primenjeni i napredniji oblici regresije, odnosno Decision Tree, Random Forest, Extra Trees i Extreme Gradient Boosting algoritmi za regresionu analizu. Nakon 
analize biće izvršena komparacija moći predvidjanja ispitivanih modela. 
## Ciljevi rada
Obzirom  da  se  za  statističke  analize  u  većini  slučajeva  koriste  statistički 
softverski paketi jer imaju korisnički interfejs i jednostavniji su za upotrebu u poredjenju 
sa  programskim  jezicima,  ciljevi  ovog  rada  su  prikazivanje  prednosti  i  mogućnosti 
Python  programskog jezika pri obradi i analizi podataka, kao i poredjenje performansi, 
odnosno moći predvidjanja različitih regresionih modela.